<!DOCTYPE html>
<html lang="sl">
    <head>
        <meta http-equiv="Content-Type" content="text/html; charset=UTF-8">
        <title>Vodič po #fri</title>

        <style>
            body { margin: 2em auto; max-width: 50em; }
            p { hyphens: auto; line-height: 1.6em; margin: 0 0 1em; }
            h1 { margin-bottom: 0.5em; }
            sup { font-size: 0.8em; line-height: 1em; }
        </style>
    </head>
    <body>
        <section>
            <h1>#fri</h1>

            <p>
                TL;DR Pojdi <a href="https://webchat.freenode.net/?channels=#fri">sem</a>, izberi vzdevek, reci živjo in počakaj. :)
            </p>
            <p>
                <abbr title="Internet Relay Chat">IRC</abbr> je protokol za <del>posredovano medmrežno takojšnjo neposredno komunikacijo</del> klepet, star štiri internetna tisočletja. Uporabljamo ga skoraj povsem, a ne docela drugače kot Snapchat. Glavna odlika IRCa so <em>kanali</em>, na katerih včasih klepeta več kot tisoč uporabnikov. FRIjevske entitete skupaj zabijamo čas na kanalu #fri, kjer včasih klepeta več kot en uporabnik. Tam običajno ždi tudi fribot, prva prijateljska nadčloveška umetna inteligenca<sup><a href="https://ailab.si/irc.html#footnote-ai" id="ref-ai">1</a></sup>.
            </p>
            <p>
                Kanalu »hashtag fri« se pridružiš tako, da namestiš <a href="https://hexchat.github.io/">enega</a> <a href="https://quassel-irc.org/">od</a> <a href="https://smuxi.im/">mnogih</a> <a href="https://konversation.kde.org/">odjemalcev</a><sup><a href="https://ailab.si/irc.html#footnote-clients" id="ref-clients">2</a></sup>, izbereš strežnik chat.freenode.net,<sup><a href="https://ailab.si/irc.html#ref-tls">3</a></sup> kanal #fri in svoj vzdevek ter ob polni luni žrtvuješ dvoglavo kozo. Enostavnejša možnost je <a href="https://webchat.freenode.net/?channels=#fri">spletni odjemalec</a>, ki te dostavi na kanal kar v brskalniku. Omrežje <a href="https://freenode.net/">Freenode</a> ne zahteva (a dopušča) registracije: izbereš si vzdevek in tipkaš.
            </p>
            <p>
                Komunikacija na IRCu pokriva območje med sporočilom SMS in Pony Express. Zasebni pogovori dostikrat potekajo bolj ali manj v živo, na kanalih pa so uporabniki pogosto <del>mrtvi</del> <abbr title="away from keyboard">AFK</abbr>. Med sporočili zato lahko mine več minut, ur ali dni. To je nerodno za uporabnike klicnih modemov in pametnih telefonov, saj strežniki ne beležijo klepetov.
            </p>
            <p>
                Pomaga nam lahko t.i. vratar, t.j. program, ki ga namestiš na svoj osebni strežnik, da visi na kanalu v tvojem imenu. Priljubljene rešitve vključujejo <a href="https://thelounge.chat/">The Lounge</a>, <a href="https://znc.in/">ZNC</a> in <a href="https://www.gnu.org/software/screen/">screen</a>+<a href="https://irssi.org/">irssi</a> oziroma <a href="https://tmux.github.io/">tmux</a>+<a href="https://weechat.org/">weechat</a> za hipsterje. Če še nimaš svojega strežnika, se oglasi na #fri in ti bomo pomagali.
            </p>
        </section>
        <hr>
        <section>
            <ol>
                <li id="footnote-ai">
                    <sup><a href="https://ailab.si/irc.html#ref-ai">^</a></sup> V razvoju.
                </li>
                <li id="footnote-clients">
                    <sup><a href="https://ailab.si/irc.html#ref-clients">^</a></sup>
                    <a href="http://bitchx.org/">Zadnje</a> <a href="http://chatzilla.hacksrus.com/">raziskave</a> <a href="https://git.savannah.gnu.org/gitweb/?p=erc.git">kažejo</a>, <a href="https://irssi.org/">da</a> <a href="http://www.eterna.com.au/ircii/">za</a> <a href="https://pidgin.im/">vsakega</a> <a href="https://weechat.org/">programerja</a> <a href="https://github.com/jorgenschaefer/circe">obstaja</a> <a href="http://epicsol.org/">vsaj</a> <a href="https://wiki.gnome.org/Apps/Polari">sedem</a> <a href="http://rhapsody.sourceforge.net/">odjemalcev</a> <a href="https://xaric.org/">za</a> <a href="http://www.zenirc.org/">IRC</a>.
                </li>
                <li id="footnote-tls">
                    <sup><a href="https://ailab.si/irc.html#ref-tls">^</a></sup> Uporabi TLS ali pa te M477 ne bo imel rad.
                </li>
            </ol>
        </section>
    </body>
</html>
